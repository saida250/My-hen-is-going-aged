নিষিদ্ধ সন্ত্রাসী সংগঠন ছাত্রলীগের কুমিল্লা বিশ্ববিদ্যালয় শাখার প্রতিষ্ঠাকালীন আহ্বায়ক ও কুমিল্লা দক্ষিণ জেলা স্বেচ্ছাসেবক লীগের সাংগঠনিক সম্পাদক মাহমুদুর রহমান মাসুমকে আটক করেছে শিক্ষার্থীরা। পরে তাকে পুলিশের হাতে তুলে দেন ছাত্র-জনতা। আজ কুমিল্লা ভিক্টোরিয়া সরকারি কলেজের পরীক্ষা ভবনে এ ঘটনা ঘটে।

জুলাই গণঅভ্যুত্থান চলাকালে সরাসরি ছাত্রদের বিরুদ্ধে অবস্থান নিয়ে সশস্ত্র হামলার অভিযোগ আছে মাসুমের বিরুদ্ধে। এ ছাড়াও স্থানীয় ও বিশ্ববিদ্যালয় সাংবাদিকদের নানান সময় হুমকি-ধামকি দিত এই ছাত্রলীগ সন্ত্রাসী। সকাল ১০টায় এলএলবি ফাইনাল পরীক্ষা শুরু হয়। ৩০ মিনিট পরীক্ষা দেওয়ার পর সাধারণ শিক্ষার্থীরা পরীক্ষার হলে ঢুকে তাকে তুলে নিয়ে যায়। পরে ছাত্র-জনতা তাকে গণপিটুনি দিয়ে পুলিশে সোপর্দ করে।
